---
title: Verejná konzultácia Open Data
layout: default
---

<img src="/public/logo-1050x100.png" align="center" />
<hr>

**Vážené dámy, vážení páni**,

organizácie verejnej správy z titulu svojej činnosti zbierajú a spravujú veľké množstvá údajov. Sprístupnením týchto údajov na ďalšie použitie - tam, kde je to z hľadiska dôvernosti údajov možné - prináša celý rad pozitív, od možnosti ich ďalšieho zhodnotenia, príležitosťou pre vznik nových služieb pre občanov, ale aj zvýšením transparentnosti verejnej správy. Cieľom je údaje sprístupňovať verejne, v strojovo spracovateľnom tvare, s iba minimálnymi obmedzujúcimi podmienkami - tzv. OpenData prístup.

Mnohé z týchto údajov už sú v súčasnosti prístupné, napr. [centrálny register zmlúv](https://www.crz.gov.sk/), [register účtovných závierok](http://www.registeruz.sk/), [obchodný register](http://www.orsr.sk/) či ďalšie uvedené na [Portáli otvorených dát](http://data.gov.sk/).

**S cieľom zistiť, o ktoré údaje máte záujem Vy** - verejnosť, biznis sektor, neziskové organizácie, verejné inštitúcie, samospráva - vyhlasuje Úrad splnomocnenca vlády SR pre rozvoj občianskej spoločnosti v spolupráci s Národnou agentúrou pre sieťové a elektronické služby túto verejnú konzultáciu.

Chceme Vás požiadať o zapojenie sa a zodpovedanie na nasledovné typy otázok:

- Ktoré údaje spracúvané verejnou správou považujete za dôležité sprístupniť?
- Je potrebné spôsob sprístupnenia niektorých údajov zlepšiť?
- Ktoré dáta sú potrebné pre Vás, Vaše aktivity a Vaše podnikanie?
- Sú nejaké dáta, ktoré máte k dispozícii Vy a chceli by ste ich poskytnúť v otvorenom formáte iným?
- Čím viete sami prispieť do Open Data ekosystému?

Odpovede nám prosím zasielajte prostredníctvom elektronického formulára: <span style="background-color: yellow;">**[http://bit.ly/konzultacia2015 &nbsp;(kliknite sem pre vyplnenie)](http://bit.ly/konzultacia2015)**.</span>

Táto verejná konzultácia bude **prebiehať do 17.3.2015**. Jej závery budú zverejnené na webových sídlach našich organizácií ([ÚSVROS](http://www.otvorenavlada.gov.sk/), [NASES](http://nases.gov.sk/)) a budú využité na plnenie úloh akčného plánu Iniciatívy pre otvorené vládnutie 2015. Samotné vyplnené dotazníky budú taktiež zverejnené tak, ako nám ich zašlete - s výnimkou mena a identifikácie Vašej organizácie, ktorých zverejnenie je voliteľné. O výsledku budeme taktiež informovať dotknuté organizácie verejnej správy s cieľom podnikať kroky, vedúce k prioritnému publikovaniu tých dát, o ktoré je zo strany používateľov najväčší záujem.

ÚSVROS a NASES zintenzívňujú svoje aktivity v oblasti publikovania otvorených dát spoluprácou na viacerých projektoch:

- správa katalógu datasetov verejnej správy a harmonogramu ich sprístupňovania,
- prevádzkovanie portálu otvorených dát [data.gov.sk](http://data.gov.sk/) a zlepšovanie jeho funkčnosti,
- vytvorenie centrálnych komponentov pre OpenData v rámci projektu eDemokracia a otvorená vláda,
- aktualizácia legislatívy, ktorá verejnosti zjednoduší prístup k dátam verejnej správy,
- medzinárodný projekt [COMSODE](http://www.comsode.eu/), v rámci ktorého vznikajú nástroje a metodiky na publikovanie otvorených dát,
- komunikácia so správcami otvorených dát za účelom ich zverejňovania.

**Budeme radi, ak informáciu o prieskume prepošlete ďalej** tým, ktorých môže zaujímať - z firiem, neziskových organizácií, ale aj zo štátnej správy a samosprávy (ktorá je nielen "producentom", ale aj dôležitým používateľom dát), či iným záujemcom. Realizáciu tejto verejnej konzultácie zabezpečuje Ján Gondoľ (Jan.Gondol@minv.sk) a Ľubor Illek (Lubor.Illek@nases.gov.sk), ktorí Vám aj radi odpovedia na prípadné ďalšie otázky o jej priebehu a vyhodnotení.

Ak máte záujem o dianie v oblasti otvorených dát, pozývame Vás tiež na účasť vo formálnych a neformálnych aktivitách či už našich organizácií, alebo iných, s ktorými sme v kontakte (napr. [Facebooková skupina OpenData.sk](https://www.facebook.com/groups/180824635305518/) alebo [OpenData meetupy](http://opendata.sk/)).

S pozdravom,

**Martin Giertl**, splnomocnenec vlády SR pre rozvoj občianskej spoločnosti
<br>
**Rastislav Janota**, generálny riaditeľ, Národná agentúra pre sieťové a elektronické služby

*Informácie o verejnej konzultácii boli uverejnené na oficiálnych weboch (.gov.sk doména): [ÚSVROS](http://www.tretisektor.gov.sk/vyzva-verejna-konzultacia-datasety-verejnej-spravy/) a [Iniciatíva pre otvorené vládnutie](http://www.otvorenavlada.gov.sk/vyzva-verejna-konzultacia-datasety-verejnej-spravy/), [NASES](http://nases.gov.sk/26674/usvros-a-nases-vyhlasuju-verejnu-konzultaciu-s-cielom-zistit-zaujem-o-data-verejnej-spravy.php).*
